### Tesi triennale in Progettazione del Software - Università degli studi di Salerno

Anno: 2021/2022
Studente: Francesco Landi
Relatore: Ch.mo Prof. Francesco Orciuoli
Facoltà: Statistica per i Big Data

### Abstract

Con l’avvento dei calcolatori moderni e di internet si è creato un mondo nuovo di opportunità, una di queste è quella del trading online e cioè l’accesso a tutti da ogni angolo del globo al mondo finanziario.
Una nuova materia è venuta a svilupparsi e a diventare popolare, si parla dell’analisi tecnica.
Questa rappresenta lo studio dell’andamento dei prezzi nei mercati finanziari attraverso metodi grafici e metodi statistico-matematici.

In questa tesi si studiano le parti fondamentali di questa materia: le basi teoriche, l’analisi grafica ed infine l’analisi algoritmica utilizzando il linguaggio Python.

La domanda a cui si vuole rispondere è se l’analisi tecnica può davvero aiutare a prevedere le tendenze future dei prezzi.

Per avere un riscontro vengono applicate le conoscenze introdotte nella tesi ai titoli azionari di aziende petrolifere per l’anno 2022, analizzando quindi l’incidenza dell’inizio del conflitto Russo-Ucraino.

Il risultato ottenuto può essere definito come soddisfacente. L’analisi tecnica permette di individuare zone di acquisto e di vendita, di individuare tendenze, di capire cosa pensa il mercato.

Questa materia però è vasta e in continuo sviluppo, lo studio simbolico fatto in questa tesi non può essere completamente rappresentativo.
Affiancare questa materia a nozioni economiche e finanziare, oltre che a uno studio duraturo, è la vera risposta alla domanda.
