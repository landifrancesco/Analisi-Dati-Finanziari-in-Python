### Tesi triennale in Progettazione del Software - Università degli studi di Salerno

Anno: 2021/2022 <br/>
Studente: Francesco Landi <br/>
Relatore: Ch.mo Prof. Francesco Orciuoli <br/>
Facoltà: Statistica per i Big Data <br/>

### Abstract
L’analisi dei dati finanziari rappresenta lo studio dell’andamento dei prezzi nei mercati,
attraverso metodi grafici e metodi statistico-matematici, con lo scopo di prevederne le
tendenze future.
Nella tesi sono illustrate le tre parti fondamentali di questa materia: le basi teoriche
riconducibili all’analisi tecnica seguite dallo studio dei grafici e quindi dell’individuazione
di pattern riconducibili all’analisi grafica. L’applicazione di metodi statistico-matematici
attraverso il linguaggio di programmazione Python, connessa all’analisi algoritmica.
Tutti gli strumenti e le nozioni necessarie sono introdotti in dettaglio: nel capitolo primo,
con la descrizione di aspetti come il prezzo, il trend e la spiegazione la teoria di Dow che
èalla base dell’analisi tecnica.
Nel capitolo secondo si passa allo studio dell’analisi grafica, dunque si studiano le
trendlines, i supporti e le resistenze ed infine anche medie mobili semplici ed esponenziali.
Successivamente, sono analizzati altri strumenti, leggermente più complessi facenti parte
della categoria di oscillatori o indicatori, si parla ad esempio di MACD, di bande di
Bollinger, dell’RSI o dello Stocastico.
Alla fine del capitolo, sono mostrate e discusse formazioni grafiche che tendono
occasionalmente a verificarsi, come i così detti doppio top e doppio bottom, i triangoli ed il
più conosciuto testa e spalle.
Nel capitolo terzo vi è il passaggio alla parte algoritmica con Python. Viene, infatti,
introdotto questo linguaggio di programmazione attraverso diversi esempi ed, inoltre, viene
spiegato perché è stato scelto per la tesi.
Successivamente si passa alla parte applicativa con lo sviluppo di grafici e l’uso di strumenti
avanzati.
Sono analizzati i metodi di reperimento dei dati finanziari, quindi vengono viste le API e i
più famosi dataset finanziari. Sono mostrate e analizzate librerie come NumPy e Pandas ,
per l’analisi e modifica dei dati, yFinance per il reperimento dei dati stessi da Yahoo
Finance, infine, Matplotlib per la creazione dei grafici finanziari.
In conclusione, nel capitolo quarto, si applica quanto scritto, al fine di sviluppare un breve
studio sui titoli azionari di aziende petrolifere durante il conflitto Russo-Ucraino.
Vengono scelti diversi titoli azionari da paesi come Gran Bretagna, Francia, Italia, Russia e
Stati Uniti. Ognuno di questi grafici è analizzato in dettaglio con diversi strumenti ed è
propriamente commentato.
