### Tesi triennale in Progettazione del Software - Università degli studi di Salerno

Anno: 2021/2022 <br/>
Studente: Francesco Landi <br/>
Relatore: Ch.mo Prof. Francesco Orciuoli <br/>
Facoltà: Statistica per i Big Data <br/>

### Abstract

Con l’avvento dei calcolatori moderni e di internet si è creato un mondo nuovo di opportunità, una di queste è quella del trading online e cioè l’accesso a tutti da ogni angolo del globo al mondo finanziario.
Una nuova materia è venuta a svilupparsi e a diventare popolare, si parla dell’analisi tecnica.
Questa rappresenta lo studio dell’andamento dei prezzi nei mercati finanziari attraverso metodi grafici e metodi statistico-matematici.

In questa tesi si studiano le parti fondamentali di questa materia: le basi teoriche, l’analisi grafica ed infine l’analisi algoritmica utilizzando il linguaggio Python.

La domanda a cui si vuole rispondere è se l’analisi tecnica può davvero aiutare a prevedere le tendenze future dei prezzi.

Per avere un riscontro vengono applicate le conoscenze introdotte nella tesi ai titoli azionari di aziende petrolifere per l’anno 2022. Vengono utilizzate librerie di Python per il calcolo numerico e per la gestione di dati come Pandas e NumPy, e per la visualizzazione grafica come Matplotlib. Con questi strumenti si analizzerà l’incidenza del conflitto Russo-Ucraino sul prezzo dei titoli.

Il risultato ottenuto è soddisfacente perché graficamente, su determinati titoli, si riesce a notare la differenza tra il prima e il dopo dell’inizio del conflitto.
L’analisi tecnica permette di individuare zone di acquisto e di vendita, di individuare tendenze, di capire cosa pensa il mercato.

Questa materia però è vasta e in continuo sviluppo, lo studio simbolico fatto in questa tesi non può essere completamente rappresentativo.
Affiancare questa materia a nozioni economiche e finanziare, oltre che a uno studio duraturo, è la vera risposta alla domanda.
